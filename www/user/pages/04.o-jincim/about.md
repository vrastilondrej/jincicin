---
title: 'O Jinčím'
text: "Prvně děkujeme především všem, kteří přišli!\r\n\r\nPoté děkujeme jmenovitě těm, kteří nám pomohli, bez kterých bychom to nezvládli! Za čtyři roky se nám posbíral slušný seznam báječných lidí, kteří za úmorného vedra i vytvalého deště, dne i noci přiložili ruku k dílu. \r\n\r\n**Jiřímu Vydrovi**, **Michalu Kosovi** a Honzovi Murdychovi, manželům Křížkům, Michalovi z Tuře, Apropu a Slávkovi Řeháčkovi za poskytnutí toho, co oni mají a my nemáme. Michalovi pak ještě navíc za báječné občerstvení, které splnilo všechny naše požadavky, za rady, za bytí s námi a za řešení všech našich problémů. Všem klukům za stavbu podia, klukům a holkám za stavbu stanu - a taky Martinovi ! Milušce Svobodové za převozy, ale také za srdnaté rady a za to, že to ještě nevzdala.\r\n\r\nTerezce Gregorové, Pavlíně Šmajzrové, Barboře Fialové (alias Hadí ženě), Pídě Steklé, Štěpánovi Štochlovi,Tadeášovi Pitthardovi, Viktorovi, Kubovi Šulíkovi, Kubovi Müllerovi, Adamovi Hoškovi, Esterce a Kubovi Prokešovým, Markétě a Vojtovi Drahoňovským, Antonínovi Brindovi, Míše Bartošové, Jirkovi Chudobovi a bratrům Mílkovým za ruku k dílu. Tomáškovi Maškovi za vytrvalé muzicírování. Václavovi Šafkovi za hudební poradenství. Speciální dík Stanislavovi Kolaříkovi, který svými vědomosti obohacuje nás i přednášky, které moderuje. Monče Crhové a Míše Rejlkové za vaření, bez kterého bychom bez pochyby brzy pošli. A Monče ještě k tomu za uspořádání blešáku; všem vám, kdo jste do blešáku něčím přispěli. Prarodičům Crhovým za uskladňovací a překladní prostory, expresní poskytování všeho potřebného a nekončící trpělivost. \r\n\r\nZvláštní dík Prochorovi a jeho “týmu”, za organizaci bezvadných dílen.\r\n\r\nRáďovi Jedličkoví, Ondrovi Vraštilovi, Janě Sandner a Viktorovi Daði za krásné fotky. \r\n\r\nNové síti, městu Jičínu, Nadaci Via a Nadaci Tesco za podporu.\r\n\r\nDěkujeme všem zpívajícím, hrajícím, tvořícím, čtoucím, vystavujícím i jinak zapojeným! Děkujeme sobě navzájem! \r\nDěkujeme všem svým rodinám a přátelům, kteří s námi byli přímo na festivalu i v pohnuté době příprav!\r\n\r\nVelký dík patří festivalu Jičín - město pohádky \r\n\r\nA nejvetší dík Jičínu a jeho krásným místům, které nás k celé akci inspiruje!\r\n"
---

Nápad uspořádat festival Jinčí čin vznikl v roce 2016. Za nápadem stála potřeba reagovat na vývoj festivalu Jičín - město pohádky, vytvořit zajímavou akci a prostor pro setkání místních lidí i návštěvníků z dalších koutů světa. Ukázat, že kultura nemusí být striktně věkově a žánrově rozdělena a že umění nemusí být umístěno jen do kulturních domů...

V září 2016 se tak uskutečnil první, zkušební ročník festivalu Jinčí čin,  díky pozitivním reakcím diváků i místní komunity jsme v roce 2017 uspořádali ročník druhý, v tuto chvíli probíhají přípravy ročníku čtvrtého, ,který se uskuteční v termínu 12. - 14. září. 

Naší filozofií je vytvářet kulturu bez hranic, ekologické zátěže a hlavně ovlivňovat okolí pozitivním příkladem. V rámci programu propojujeme akademický přístup (přednášky, diskuze) s aktivními zásahy do veřejného prostoru. Pět dní, pět míst taková byla filozofie prvních dvou ročníků, cílem bylo přivést diváky i místní obyvatele do míst, kam se jinak nedostanou, nebo ukázat zajímavá místa města Jičína v jiném světle než je obvyklé (jako příklad můžeme uvést opuštěnou jezuitskou kolej a na druhou stranu vlakové nádraží města Jičína). Jinčí čín obohacuje nabídku alternativní kultury města Jičína a vede návštěvníky k aktivnímu přístupu nikoliv pasivnímu přijímání. Snahou této akce je vybídnutí obyvatel k zájmu o svět kolem nás a podpoře změny na lokální úrovni. 
